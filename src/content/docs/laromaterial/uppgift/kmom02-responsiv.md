---
title: "Bygg en responsiv webbplats (kmom02)" 
description: Uppgift att bygga en responsiv webbplats i kmom02.
sidebar:
    order: 0020
    # hidden: true
---

Denna uppgift görs som en del av kmom02 och den sätter kraven för den webbplats du skall bygga.



## Förutsättning

Du har genomfört kmom01 och du har genomfört övningen "[Bygg en responsiv webbplats](/website/laromaterial/ovning/bygg-en-responsiv-webbplats)".



## Allmänt

Om du har utfört övningarna så har du gjort 80% av uppgiften.

Övningen visar de delar av responsivitet som du behöver för att lösa uppgiften.



## Krav

Utför följande krav.

1. Fortsätt och bygg ut den webbplatsen du gjorde i kmom01. Din nya webbplats skall uppfylla alla krav som fanns i uppgiften i kmom01, om inget annat sägs nedan.

1. Till denna uppgiften skall du lägga all din CSS-kod i filen `public/css/responsive-design.css` men du får gärna dela upp filen i små filer som du importerar. Försök återanvända den css-koden du byggde i kmom01, modifiera den gärna.

1. Till denna uppgiften skapar du en fil `public/js/responsive-design.js` där du placerar den JavaScript-kod som är relevant för uppgiften.

1. Bygg om din header och navbar så att navbaren blir responsiv likt en "hamburger-meny". Välj en rimlig brytpunkt och se till att båda varianterna av meny är stylade på ett rimligt sätt.

1. Din sida `me.html` skall vara responsiv och det huvudsakliga innehållet placeras i main. Du kan göra denna sida som en, två eller tre kolumner.

1. Din sida `report.html` skall ha en design av två kolumner och vara responsiv där main alltid stackas överst.

1. Bygg om din sida `about.html` så att den har en tre kolumners layout med main i mitten. Sidan skall vara responsiv och main skall alltid stackas överst.

1. Din triptych footer skall vara responsiv och stackas.

1. Uppdatera din stylesheet så att den skiljer sig i utseende jämfört med hur resultatet såg ut i övningarna. Försök göra en personlig stil som passar dig, men försök också göra en stil som är accepterad av en bredare användarbas. Detta kravet är ett krav som återkommer i nästa kmom så du kan själv välja hur mycket tid du lägger på det.

1. Dina webbsidor skall validera i W3C HTML validator.

1. Dina webbsidor skall validera i W3C CSS validator (när det är rimligt).

1. Din webbplats skall passera `npx eslint`.

1. Din webbplats skall gå att starta via `npx http-server`.



## Övrigt

Här finns övriga saker som är bra att tänka på.

1. Prova att validera dina webbsidor och använd lintern ofta, så slipper du en massa fel i slutet.

1. Gör många och små commits i ditt git repo, du kan ha ungefär 10-20 commits för en sådan här uppgift. 
