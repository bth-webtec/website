---
title: "Lägg till fil i git repot ⚠️" 
description: Vi visar hur man lägger till filen .editorconfig som en del av git repot och hur man pushar repots ändringar till GitHub.
author: mos
revision:
    "2025-06-25": "(A, mos) Första utkastet."
sidebar:
    order: 0020
---

import Figure from '@components/CustomFigure.astro';
import YouTube from '@components/YouTube.astro';



Ditt kursrepo är ett git repo och de filer du skapar behöver du också lägga till i git repot via de kommandon som git erbjuder.



## git status

Börja med att kontrollera status för ditt repo med kommandot `git status`.

```console title="Kontrollera status för git repot (kursrepot)."
git status
```

Det kan se ut så här.

import git1 from '@assets/kursrepo-utvecklingsmiljo/git1.png';

<Figure 
    src={git1}
    caption="Kontrollera status på ditt repo med git status."
/>

Texten säger att filen `.editorconfig` ännu inte är en del av ditt repo.



## git add 

Låt oss lägga till filen som saknas med kommandot `git add`.

```console title="Lägg till filen .editorconfig till repot."
git add .editorconfig
```

Som ett alternativ kan du lägga till samtliga filer som ännu inte är en del av repot, enligt rapporten från `git status`.

```console title="Lägg till samtliga filer som saknas enligt git status."
git add .
```

När du lagt till filen kan du köra `git status` igen.

Det kan se ut så här.

import git2 from '@assets/kursrepo-utvecklingsmiljo/git2.png';

<Figure 
    src={git2}
    caption="Kontrollera status på ditt repo med git status."
/>

Nu är filen en del av repot, men ändringarna är ännu inte committade.



## git commit

För att spara ändringarna till git repot så kör vi kommandot `git commit` och samtidigt anger vi ett committ-meddelande om vad ändringen innebär. Dessa meddleande blir en del av repots committ-historik som berättar en historia om hur repot har utvecklats och förändrats.

```console title="Spara (samtliga) ändringarna i repot med git commit."
git commit -m "Add the file .editorconfig with default settings for the course"
```

Kör `git status` när du committat, för att se hur läget ser ut.

Det kan se ut så här.

import git3 from '@assets/kursrepo-utvecklingsmiljo/git3.png';

<Figure 
    src={git3}
    caption="Nu är ändringarna committade till git repot."
/>

Du kan nu utläsa från `git status` att din lokala branch är ett steg före din remote origin/main som innebär att din lokala kopia har en mer ändring än den version av repot som ligger på GitHub.

När du committar bör det vara commits som du kan beskriva i ett enkelt och tydligt meddelande. Om det blir svårt att skriva ett kort meddelande om din commit så innehåller den troligen för mycket saker. Men så här i början är det viktigare att göra många commits än att skriva perfekta meddelanden till commit-historiken, det kommer med träningen.



## git push

För att ladda upp ändringarna till GitHub, din remote, så använder du kommandot `git push`. Då kommer samtliga lokala ändringar at tladdas upp till din remote (GitHUb) så att både din remote och din lokala version är "i synk" och har samma innehåll och samma commit-historik.

Kör nu kommandot `git push`.

```console title="Ladda upp dina lokala ändringar till din remote på GitHub."
git push
```

Det kan se ut så här.

import git4 from '@assets/kursrepo-utvecklingsmiljo/git4.png';

<Figure 
    src={git4}
    caption="Dina lokala ändringar synkas upp till din remote på GitHub."
/>

Du kan se hur utskriften från `git status` berättar att din lokala branch är i synk med din remote.



## git pull

Om läget hade varit det motsatta, att den version som ligger på GitHub är mer aktuell än din lokala kopia, då löser du det med kommandot `git pull` som laddar ned ändringarna från din remote på GitHub.

Du kan köra kommandot nu, inget kommer att hända eftersom din remote (GitHub) och din lokala version av git repot är "i synk".

```console title="Uppdatera ditt lokala repo med ändringar som är gjorde på din remote (GitHub)."
git pull
```

Det kan se ut så här.

import git5 from '@assets/kursrepo-utvecklingsmiljo/git5.png';

<Figure 
    src={git5}
    caption="Det finns inget at thämta från din remote då du redan är i sync."
/>

Om du är osäker på att du är i synk så kan du alltid göra `git status` tillsammans med `git pull` och `git push` tills du är i sync. Ta det som en vana att alltid pusha ditt jobb till din remote, innan du lämnar din dator, så slipper du glömma det.



## git log
