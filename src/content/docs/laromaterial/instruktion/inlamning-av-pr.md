---
title: "Bedömning av PR" 
description: Hur sker bedömning och betygsättning vid inlämning av PR.
sidebar:
    order: 0050
---

Detta dokument beskriver hur bedömning och betygsättning sker vid en inlämning som sker med en PR på GitHub.



## Om deadline

Det finns ett eget dokument som berättar [hur deadlines fungerar](/website/studieguide/deadline/) i denna kursen.

Om du missar en deadline så kan du inte räkna med att det blir rättat. Men det går bra att lämna in, eller få rättat, vid nästa ordinarie inlämningstillfälle.



## Automatiserade tester

I samband med att din inlämning bedöms så körs ett antal automatiserade tester som kontrollerar att din inlämning uppfyller allr krav i de kmomsom inlämningen omfattar.

Du kan själv installera verktyget som kör dessa tester så att du kan köra dem själv, innan läraren gör det. Läs mer om hur du installerar och använder verktyget i "[Automatiserade tester](/website/laromaterial/instruktion/automatiserade-tester/)".



## Bedömning allmänt

Läraren bedömer om din inlämning motsvarar de krav som finns för uppgiften.

Du får en rapport från bedömning i din PR och betyget förs över till Canvas.



### Godkänd G / E-A

När läraren bedömer att din uppgift uppfyller kraven så sätts betyget G (kmom03, kmom06) eller betyget A-E (kmom10).



### Komplettering Ux / Fx

Om läraren bedömer att något mindre saknas i din inlämning så kan läraren bestämma att ge dig möjlighet att komplettera din inlämning till betyget G (kmom03, kmom06) eller betyget E (kmom10). 

I de fallen sätter läraren betyget G (kmom03, kmom06) eller Fx (kmom10).

För att betyget Ux/Fx skall användas så gäller att det är mindre saker som skall kompletteras och att komplettering sker inom en viss tidsrymd.

Vanligtvis gäller att du får en möjlighet att komplettera, om det inte lyckas så övergår betyget till U/F för inlämningen. Därefter får man möjlighet att lämna in vid nästa ordinarie inlämningstillfälle.



### Underkänd U / F

Om din inlämning bedöms saknr delar, eller inte uppfylla alla kraven, och komplettering känns inte som ett alternativ, då sätter läraren betyget U (kmom03, kmom06) eller F (kmom10) vilket ger din inlämning ett underkänt betyg.

Då får då möjlighet att göra en ny inlämning till nästa ordinarie inlämningstillfälle.



## Feedback

Om du vill ha specifik feedback på din inlämning så kan du be din lärare om det. Börja med att skriva din fråga eller fundering i din PR, ge sedan länken till din lärare och be om mer specifik feedback.

På detta viset försöker vi hitta ett sätt att ge studenten den feedback som är önskvärd.



## Kursens slutbetyg

Det finns ett eget dokument som beskriver [hur kursens slutbetyg sätts](https://bth-webtec.github.io/website/intro/bedomning-och-betygsattning/) och vilka bedömningskriterier som ligger bakom.



## Poäng till Ladok

Det finns ett eget dokument som beskriver hur kursens olika [delmoment och inlämningar mappar mot moment i ladok](/website/intro/ladok/).

När du har fått godkänt på ett moment som ger poäng i Ladok så rapporteras det in till Ladok inom ett par dagar, ofta i slutet av rättningsperioden när sista inlämningen är rättad.
