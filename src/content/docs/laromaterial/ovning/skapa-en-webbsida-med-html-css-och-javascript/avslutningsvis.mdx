---
title: "Summering" 
sidebar:
    order: 0110
---

import Figure from '@components/Figure.astro';
import YouTube from '@components/YouTube.astro';



# Länka till HTML valideringsverktyg, publicera och dubbelkolla att länken fungerar.

## Länka till valideringsverktyget 

För att förenkla framtida kontroller så lägger vi till en länk till validatorn, direkt i me-sidan. Det gör att vi hela tiden kan validera dokumentet med ett klick på en länk.

I din footer kan du lägga in en länk till valideringsverktyget. När du senare visar upp din webbsida på en publikt webbplats kan du klicka på den länken och valideringsverktyget kommer att direkt validera sidan. 

För att det skall fungera behöver du lägga in en länk till valideringsverktyget, lägg den i din footer.

```html
<p>Validering: <a href="http://validator.w3.org/check/referer">HTML</a></p>
```

För att det skall fungera behöver du även lägga till en meta-konstruktion i din `<head>` av sidan. Lägg följande konstruktion direkt efter sidans `</title>` och innan `</head>`.

```html
<meta name="referrer" content="unsafe-url">
```

---

Du behöver köra din webbplats på en publik webbplats, till exempel på studentservern. Om du publiserar din webbplats dit så kan du se att det fungerar.

Så här blev det för mig.

Först publicerar jag sidan.

```console title="Publicera din webbplats"
dbwebb publish kmom01
```

Sen öppnar jag sidan på studentservern.

<Figure 
    src="https://dbwebb.se/image/webtec/html-css-php/webbsida1_studservern.png"
    caption="Sidan är nu publicerad på studentservern, en publik webbplats."
/>

Sedan klickar jag på valideringslänken "HTML" så kommer man till validatorn som direkt validerar den sidan som du klickade på.

<Figure 
    src="https://dbwebb.se/image/webtec/html-css-php/webbsida1_stud_html.png"
    caption="Sidan valideras direkt."
/>

Nu blir det enkelt att alltid dubbelkolla att webbsidan följer de riktlinjer som finns.





Validera CSS via länk 
--------------------------------------

För att underlätta validering av sidorna så lägger vi till en direktlänk till CSS-validatorn. Vi gör på liknande sätt som vi gjorde med HTML-validatorn. Lägg till följande länk i din footer tillsammans med HTML validatorn.

```html
<a href="http://jigsaw.w3.org/css-validator/check/referer">CSS</a>
```

Ladda upp sidorna på driftsservern för att testa att länken till CSS-validatorn fungerar. Klicka på den och se om din sida validerar.



Link checker 
--------------------------------------

Ett annat användbart verktyg för att testa och kvalitetskontrollera din webbplats är W3C link Checker som kontroller att alla länkar fungerar på din webbplats, det är både interna länka och externa länker. Verktyget kontrollerar att länkarna leder till en korrekt webbsida eller del av webbsida.

Du kan prova verktyget genom att gå till [W3C Link Checker](https://validator.w3.org/checklink) och sedan kopiera in en länk till den webbsidan på din webbplats som du vill testa. Det tar ett tag för verktyget att testa alla dina länkar och då får ett resultat om alla leder till en giltig sida.

Du kan placera in länken till verktyget i din footer, så att du kommer ihåg den.

```html
<a href="https://validator.w3.org/checklink">Link checker</a>
```








Om HTML-entiteter 
--------------------------------------

Tecknet `&` har en speciell betydelse i HTML och därför kan det ibland behöva ersättas med sin motsvarande HTML entitet `&amp;`. Annars validerar inte HTML-koden, den är inte helt korrekt.

I tabellen nedan är ett par tecken som är reserverade i HTML, de har speciell betydelse. Om man vill att respektive tecken skall skrivas ut i text, eller vara en del av en länk, så behöver man byta ut tecknet mot dess _entity_, eller HTML entitet som det också kallas.

| Tecken | Entity   | Kommentar |
|--------|--------  |-----------|
| `&`    | `&amp;`  | Början på en entitet eller teckensekvens. |
| `<`    | `&lt;`   | Start på en HTML-tagg. |
| `>`    | `&gt;`   | Slut på en HTML-tagg. |
| `"`    | `&quot;` | Start och slut på ett attributs värde. |

Det finns fler tecken som kan konstrueras med HTML entiter. Du kan till exempel skapa ett copyright-tecken &copy; `&copy;` eller ett euro-tecken &euro; `&euro;` med dem.

Specialtecken som euro och copyright kan också skrivas (eller kopieras) direkt in i webbsidan som en utf-8 representation. Det kan vara ett bra alternativ till HTML entiteter, numer använder vi ofta teckenkodningen utf-8 för att skapa webbsidorna och det ersätter vissa av HTML entiteterna.

:::note
LÄNKA TILL RESURS.

PRATA ÄVEN OM UTF-8 tecken
:::






## Avslutningsvis

Nu har du kommit igång och du har grunden till en webbplats som bygger på HTML, CSS och PHP. Som du kanske märker så kan det vara klurigt att se hur dessa tekniker samverkar med varandra. Men kortfattat har vi alltså följande.

* HTML för att strukturera innehållet i sidan.
* CSS för att ge de olika elementen i sidan utseende och style.
* PHP körs på serversidan och renderar HTML och innehåll i sidan.

När det gäller felsökning så är det bra att ha följande i minnet.

* Webbläsaren tar en url och försöker hämta den, normalt via en webbserver.
* Webbservern tar resurser, eventuellt exekveras PHP-koden, och svaret skickas tillbaka till webbläsaren.
* Webbläsaren får källkoden till sidan (högerklicka och visa källkod).
* Webbläsaren hämtar hem alla övriga resurser som sidan refererar till, i vårt fall är det bilder och stylesheet (se devtools networks-fliken).
* Webbläsaren parsar sidan (se den parsade HTML och CSS strukturen i devtools elements-fliken).

Försök vara strukturerad när du felsöker och ha alltid ovan flöde i minnet. Det är bra om du själv kan avgränsa och se vad i flödet som felet eventuellt inträffar.

Lycka till i din framtida karriär som (webb) programmerare.

