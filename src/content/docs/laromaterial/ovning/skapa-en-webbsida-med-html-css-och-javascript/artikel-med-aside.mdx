---
title: "Artikel med aside och interna länkar" 
sidebar:
    order: 0080
---

import Figure from '@components/CustomFigure.astro';
import YouTube from '@components/YouTube.astro';

Vi skall lägga till ytterligare en sida `report.html` där vi skall förbereda oss för att skriva redovisningstexter för kursmomenten.

Det kan se ut så här när vi är klara.

import report2 from '@assets/sewmhcoj/report2.png';

<Figure 
    src={report2}
    caption="En artikel med innehåll."
/>



## Skapa en ny sida.

För att skapa en ny sida `report.html` så tar vi enklast en kopia av `me.html` och redigerar sidans `<title>`.

Därefter tömmer vi den på allt innehåll så att vi har kvar grundstrukturen för main och aside.

```html title="Grundstrukturen för sidans huvudsakliga innehåll."
  <div class="wrap">
    <main class="main">Main har inget innehåll.</main>
    <aside class="aside">Aside har inget innehåll.</aside>
  </div>
```

Eftersom vi jobbar med enkla html-sidor så har vi inget stöd från ett ramverk eller liknande som gör att vi kan återanvända sidans layout. Vi behöver alltså jobba genom att kopiera `me.html` till `report.html`. När vi kommer längre fram så kommer vi anänvda verktyg som gör att vi kan återanvända en layout till en sida och enbart justera sidans huvudsakliga innehåll, men där är vi inte än.



## Innehåll grupperat med sections och id 

Vi har sett hur man kan länka mellan webbsidor med `<a>` men man kan också länka internt i en websida med konstruktionen `#id`. Låt oss ta ett exempel.

Vi vill förbereda oss för att skriva redovisningstexter till de kommande kursmomenten. Vi skapar då följande struktur i main.

```html title="Grundstruktur för report-sidan."
<article class="article">
  <h1>Redovisning</h1>

  <p>Här kommer mina redovisningstexter från de olika kursmomenten i denna kursen.</p>

  <section id="kmom01">
    <h2>kmom01</h2>
    
    <p>Här kommer redovisningstexten för detta kursmoment.</p>
  </section>
  
  <section id="kmom02">
    <h2>kmom02</h2>
    
    <p>Här kommer redovisningstexten för detta kursmoment.</p>
  </section>

  <section id="kmom03">
    <h2>kmom03</h2>
    
    <p>Här kommer redovisningstexten för detta kursmoment.</p>
  </section>

</article>
```

Du kan själv fylla på med kmom04, kmom05, kmom06 och kmom10.

HTML-elementet `<section>` används för att gruppera relaterat innehåll på en webbsida. Det är ett semantiskt element, vilket innebär att det ger meningsfull information om innehållet både för utvecklare och för teknologier som webbläsare och skärmläsare.

Resultatet kan se ut så här.

import report1 from '@assets/sewmhcoj/report1.png';

<Figure 
    src={report1}
    caption="Report-sidan är förberedd för att skriva redovisningstext."
/>



## Interna länkar med id och #

När man anger ett id på ett element så kan man använda det som en intern länk i webbsidan. Man kan lägga till `#kmom01` till sidans nuvarande länk och webbsidan kommer att försöka visa den delen där id:et finns. Ett id skall vara unikt på en sida.

Vill du skapa en länk som leder direkt till redovisningstexten för kmom01 lägger du till `#kmom01` i slutet av länken. En länk till rapportsidan och kmom01 kan alltså se ut så här.

* `report.html#kmom01`

Detta ger oss möjligheten att skapa en innehållsförteckning i en aside som vi väljer att placera till vänster om texten. Att lösa placeringen gör vi enklast i html-koden genom att placera aside-elementet innan main-elementet.

```html title="Byt plats på main och aside."
  <div class="wrap">
    <aside class="aside">Aside har inget innehåll.</aside>
    <main class="main">Main har inget innehåll.</main>
  </div>
```

Inuti asiden lägger vi nu något som ser ut som en innehållsförteckning.

```html title="En innehållsförteckning i en aside."
<aside class="aside">
  <h4>Innehållsförteckning</h4>

  <ul>
    <li><a href="#kmom01">kmom01</a></li>
    <li><a href="#kmom02">kmom02</a></li>
    <li><a href="#kmom03">kmom03</a></li>
  </ul>
</aside>
```

Nu har vi sidan uppdelad i en main och en aside.

<Figure 
    src={report2}
    caption="Report-sidan är uppdelad i aside och main."
/>

Nu är det svårt att testa att det fungerar, för att göra det behöver man mycket mer innehåll i varje sektion, annars ser man inte effekten av att webbläsaren fokuserar på den sektionen vars id man länkar till.
